---
layout: post
title: "Osobní ponaučení z digitalizace stavebního řízení"
date: 2025-09-02 10:00:00 +0100
categories: [nazory]
author: "Ivan Bartoš"
author_title: "bývalý ministr pro místní rozvoj a někdejší předseda Pirátů"
author_image: "https://picsum.photos/60/60?random=7"
image: "/assets/obrazky/ivan_bartos.jpg"
excerpt: "Otevřený dopis k digitalizaci stavebního řízení, který občanům napsal Ivan Bartoš. Jaká jsou jeho ponaučení a závěry z této nejrozsáhlejší digitalizační akce?"
tags: [názory]
category: "Názory"
read_time: ""
source_url: "https://www.pirati.cz/documents/509/ivan_dsr_letter._final_31_08_1.pdf"
---

Milí občané, mám tu něco osobního, co mě poslední rok provází.

Piráty jsem spoluzaložil před 16 lety, 14 z toho byl předsedou a dovedl jsem naši stranu do vlády.
Z ní mě Petr Fiala vyhodil kvůli projektu digitalizace stavebního řízení a já rezignoval na post
předsedy. Strana se ocitla v první velké krizi a na hraně volebních preferencí pro opětovný vstup
do Sněmovny. Myslím, že mi můžete věřit, když říkám, že se mě to upřímně dotýká. A věřte mi,
že se mi dýchá mnohem lépe, když vidím, že jsme z krize vyšli silnější.

Ale k věci: \
Jedna věc o DSŘ musí zaznít jasně: byl to zmatek a my jsme si z toho odnesli velké ponaučení.
Šel jsem do toho odhodlaný zabránit korupci a předražování a ušetřili jsme státu miliardu korun.
Ale měl jsem být lépe připravený na překážky.

Projekt digitalizace stavebního řízení byl asi ten největší a nejobsáhlejší digitalizačních projekt,
který tu za posledních 30 let byl. Dodavatel řešení byl vytendrovaný za ministryně Kláry Dostálové
za ANO a na ministerstvu, kam jsem po ní nastoupil, na něm pracovala jediná úřednice. Celé to
vypadalo buď jako zanedbání pracovních povinností, nebo rovnou připravená malá domů.
Sice jsem si uvědomoval, před jakým úkolem stojím, ale přecenil jsem zřejmě své síly v tom, proti
čemu, nebo spíš proti komu, stojím. A to mě doteď mrzí. 

Po ministryni Dostálové za ANO zůstal
jen nepochopitelně předražený projekt, člověk obžalovaný v kauze Dozimetr a obrovské zpoždění.
A já jsem se rozhodl předraženou zakázku přesoutěžit a ušetřit tak státu miliardy. Tímhle krokem
jsem ale přerušil připravené penězovody a podcenil jsem, jak moc se to někomu nebude líbit.
Reakce na sebe nenechala dlouho čekat. Jeden klacek pod nohy za druhým, stížnosti, zdržování
během obnovené soutěže na dodavatele. To způsobilo zpoždění. Snažil jsem se udělat maximum,
co v šibeničním termínu bylo možné. Pak ale přišly maily od původního dodavatele systémů, který
mi v nich doporučoval, ať neudělám chybu a vyberu si je, že pak “budu mít klid”. A obrovská
kampaň proti celé digitalizaci. Bylo to prostě mnohem větší, než čemu jsem v tu chvíli dokázal
čelit.

Podcenil jsem velikost problému i vzájemné byznysové vazby okolo projektu. A to mě ve výsledku
u digitalizace stavebního řízení potopilo.

Vzal jsem si z toho tři zásadní ponaučení: \
- Měl jsem mnohem víc tlačit na to, aby se na ministerstvo přijalo více odborníků na projektové
řízení.
- Měli jsme hned na začátku upravit legislativu a milníky tak, aby starý systém mohl pokračovat v
případě zpoždění, která jsou u vládních IT projektů spíše pravidlem než výjimkou. Což už potom
bohužel v poslední fázi nešlo.
- A měl jsem být daleko lépe připravený na sabotáž ze strany zákulisních hráčů, kteří přišli o své
kšefty.

Vládní audit potvrdil, že jsme použili správnou technologii a nehrozí žádné riziko ztráty evropských
fondů. Vládní zprávy o postupu zjistily, že DSŘ byl hotov z 80 %, což je lepší než u kteréhokoli
jiného ministerského digitalizačního projektu – většina z nich je totiž obrovsky zpožděná
a předražená. Největší skandál tak u DSŘ je, že velkou část naší práce se vláda rozhodla vyhodit,
a nový, dražší, systém teď nedodá dříve než v roce 2028.

Navzdory výsledkům závěrečného auditu jsem si jistý, že o digitalizaci stavebního řízení uslyšíme
spoustu mýtů a fám, zvlášť teď, těsně před volbami.

Piráti nemají žádné korupční kauzy, takže vděčným tématem naší politické konkurence je zjevně
právě digitalizace stavebního řízení. Budou dál tvrdit, že státu hrozí ztráta miliard z evropských
fondů – což je lež, kterou vyvrátil i ministr Kulhánek za STAN. Budou se snažit odvést pozornost
od miliardy korun, kterou jsme ušetřili, tím, že budou zdůrazňovat milionovou pokutu
za zvolený postup. A budou tvrdit, že jsme použili špatnou technologii, přestože audit potvrdil, že
byla pro daný projekt vhodná – jen ji bylo potřeba dokončit a zdokumentovat.

Ale věřím, že v balastu předvolební kampaně vám neuniknou všechny dobré věci, které jsou
s Piráty spojené. Všechno, čeho jsme pro vás už za ta léta dosáhli na všech úrovních politiky,
co ještě plánujeme a co chceme – nyní silnější a především zkušenější – pro vás dál prosazovat.
Jen na poli digitalizace státu jsme spustili nový Portál občana, který používá 1,5 milionu
z vás a vyřídíte přes něj víc než 600 věcí, se kterými jste museli dřív na úřad. Víc, než 700 000
z vás už nemusí nosit díky eDokladům plastovou občanku. A registr plných mocí ukončil
nekonečné běhání s papírovými formuláři mezi úřady jen proto, abyste s plnou mocí mohli vyřídit
za své blízké všechno potřebné.

Státní weby jsme začali překlápět na doménu GOV.CZ, aby každý věděl, že se na informace tam
může spolehnout. A díky založení Digitální informační agentury, která propojuje data státu a mění
byrokracii v digitální službu, mají lidi jednodušší život každý den.

Máme šanci být v příští Poslanecké sněmovně mnohonásobně silnější než v právě končícím
období. Vždycky budeme klíčovou demokratickou silou, která modernizuje naši zemi a staví se
proti prorůstání byznysu do politiky. Věřím, že Pirátům můžete dát svou důvěru.
A slibuji, že vždycky budeme poctiví, i když půjde o ta nejtěžší témata.

Díky,
Ivan Bartoš
